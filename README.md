# Publii UI Italian translation
Questo repository contiene la versione di lavoro della traduzione italiana del CMS Publii. Se desideri scaricare i file di traduzione fai riferimento al [repository ufficiale delle lingue di Publii](https://github.com/GetPublii/Publii-ui-locales#current-and-upcoming-translations-by-language-code).

![Screenshot](https://raw.githubusercontent.com/gpsblues/Publii-UI-Italian-translation/refs/heads/main/.assets/screen.png)

## Contribuisci alla traduzione
Se individui degli errori o se ritieni che alcune frasi possano essere migliorate non esitare a contattarmi.

## Installazione della traduzione
L'installazione dei pacchetti di traduzione è molto semplice:
- scarica la lingua italiana dal [repository ufficiale](https://github.com/GetPublii/Publii-ui-locales) come file `it.zip`;
- apri le impostazioni di Publii (tre puntini verticali in alto a destra) e vai nella sezione `Languages`;
- trascina o carica il file `it.zip` per inserire o aggiornare la traduzione (se la traduzione è già presente sarà aggiornata);
- scegli la lingua italiana cliccando sulla bandiera.

Complimenti! puoi lavorare con la traduzione italiana (o qualsiasi altra lingua che ti interessa).

N.B. Publii supporta i pacchetti di traduzione dalla versione 0.39.

## Perché vedo ancora parti in inglese?
Il pacchetto di traduzione agisce solo sull'interfaccia principale di Publii e pertanto alcune parti del CMS si presenteranno ancora in lingua inglese, ad esempio:
- Temi e Plugin sono distribuiti come pacchetti a parte e normalmente li troverai in inglese;
- La versione di Publii potrebbe essere più aggiornata rispetto ai file del pacchetto. Dalla versione 0.46.2. le voci non tradotte rimarranno in lingua inglese, fino alla versione 0.46.1 appariranno delle etichette di testo inglesi non facilmente comprensibili.

## Posso utilizzare i file scaricati da questo repository?
Sì, puoi utilizzare la cartella `it` di questo repository (trascinandola sulle lingue di Publii anche non zippata), ma trattandosi di una versione di lavoro potresti trovare traduzioni incomplete o in fase beta.
L'utilizzo del [repository ufficiale](https://github.com/GetPublii/Publii-ui-locales) è quindi preferibile.

## Voglio scaricare proprio questa versione, come faccio?
L'installazione della localizzazione italiana da questo repository è molto semplice, ma richiede un passaggio in più rispetto alla procedura precedente:
- scarica l'intero repository in file zip [Code / Download ZIP](https://github.com/gpsblues/Publii-UI-Italian-translation/archive/refs/heads/main.zip);
- scompatta il file .zip scaricato;
- all'interno della struttura troverai la cartella `it`;
- trascina questa cartella nella sezione lingue di Publii `Publii / Languages` (non importa che la cartella `it` sia zippata);
- scegli la lingua italiana cliccando sulla bandiera. 

Buon design!